Система за изготвяне на работни графици

Системата ще бъде написана на React.js, ще бъдат използвани помощни библиотеки като Node.js, Express.js, Passport.js. Цялата информация в сайта ще се съхранява в база, за целта ще се използва MongoDB.

Системата ще изисква влизане с потребителско име и парола. На началната страница ще може да се избере влизане (ако вече потребителт има регистрация) или да си направи нов акаунт. Ще има и вариант за достъп до системата чрез социални мрежи (вероятно Facebook, възможно е и с Google, LinkedIn). 
Ще има два вида потребители в системата: мениджър и работник.

Мениджърът ще е човекът, който ще може да добавя, променя и изтрива информация. Ще може да има повече от един човек с мениджърска роля. Той ще може да създаде нов работник с данни като имена, имейл, адрес, телефон, на колко часа ще работи, на какви позиции ще може да дава смени (например на каса, в кухня). Всичката тази информация ще може да се редактира. Възможно е изтриване на работник, като това няма да се случва реално, а ще се записва в базата като изтрит. Така няма да се губи информация за работника, но няма и да се показва в потребителския интерфейс.
Ще има и страница с график за седмицата. Там ще може за всеки ден да се добави кой работник какви смени ще трябва да даде. Ще може да се промени само един ден или всичките. Може и да се изтрие целият график за избран човек и да се запамети, за да се избегне загуба на данни.
Мениджърът ще може да пише и нови обявления, като напише заглавие и описание. След това може да ги разглежда и изтрива при нужда.

Служителят ще може само да разглежда системата, без да може да коригира вече написаното в нея. Ще може да прегледа вече изготвен график, както и направени обявления.
